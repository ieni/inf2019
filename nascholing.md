---
title: Nascholing
layout: default
list_title: "nascholing"
---

# Nascholing informatica keuzethema's
September 2019 start het nieuwe examenprogramma havo/vwo voor informatica. Binnen dat examenprogramma zijn 12 keuzethema’s gedefinieerd. Voor elk keuzethema wordt onder coördinatie van SLO een uitgebreide lesmodule ontwikkeld. Daarnaast bieden we voor elk keuzethema een 3- of 4-delige cursus aan. Docenten informatica kunnen zich op die manier verdiepen in de inhoud en didactiek van de modules. 

De eerste vier cursussen vinden in het najaar 2019 plaats (zie meer informatie hieronder). Het is onze ambitie om in de komende drie jaar alle keuzethema’s twee keer aan bod te laten komen. De nascholing wordt inhoudelijk gegeven door de ontwikkelaars van de modules, dat zijn meestal vakdidactici informatica samen met één of twee docenten uit het VO.

Deze nascholing wordt aangeboden vanuit de verschillende universiteiten en HBO’s betrokken bij de ontwikkeling van de lesmodules. Dit zijn alle betrokken organisaties:
* Rijksuniversiteit Groningen
* Universiteit Twente
* Universiteit Utrecht
* Radboud Universiteit Nijmegen
* Technische Universiteit Eindhoven
* Technische Universiteit Delft
* Fontys Hogeschool
* Bètapartners Amsterdam (samenwerking tussen UvA, VU, HvA en Inholland)
* Onderwijsnetwerk Zuid-Holland (samenwerking  tussen TU Delft, Universiteit Leiden, Haagsche Hogeschool, Hogeschool Rotterdam, Inholland, Hogeschool Leiden, Erasmus Universiteit)
* Vakvereniging I&I
* SLO

## Inschrijving nu geopend
In september 2019 start een reeks van cursussen over de keuzethema’s en bijbehorende lesmodules voor het nieuwe examenprogramma. We starten het najaar 2019 met 4 cursussen voor de volgende keuzethema’s:

* Domein L Netwerken (Internet of Things) (4 bijeenkomsten)
* Domein M Physical computing (3 bijeenkomsten)
* Domein P User experience (2 bijeenkomsten)
* Domein R Computational science (4 bijeenkomsten)

De cursussen gaan uit van het lesmateriaal dat voor het specifieke domein is ontwikkeld. U leert dus over de vakinhoud en over de didactiek, op basis van het ontwikkelde lesmateriaal. Op deze manier kunt u zich goed voorbereiden op het implementeren van het keuzethema in de klas.

Hieronder vindt u meer informatie over de afzonderlijke cursussen. De inschrijving voor deze cursussen is nu geopend, zie: www.boswell-beta.nl/nascholing-informatica 

## Doelgroep

Docenten informatica bovenbouw havo/vwo.

## Data en tijden
De cursussen zijn het najaar 2019 op vrijdagmiddag, van 14.00 – 17.30 uur.

| cursus | data | deadline voor inschrijving
| :---   | :---  | :---
| L: Netwerken (Internet of Things) |	27 sep, 15 nov, 29 nov, 6 dec | 13 september
| M: Physical Computing		          | 6 sep, 8 nov, 13 dec | 30 augustus
| P: User experience	              |	20 sep, 11 okt | 6 sep
| R: Computational science	        | 13 sep, 4 okt, 1 nov, 22 nov | 6 sep

## Inschrijven

U kunt zich voor één of meerdere cursussen aanmelden. De deadline voor inschrijving is 2 weken van te voren. Voor cursussen die gelijk na de zomer starten is de deadline 1 week van te voren. Een cursus gaat alleen door bij 10 of meer deelnemers.
Inschrijven kan via de site van Boswell-Bèta: http://www.boswell-beta.nl/nascholing-informatica.

## Kosten

Een cursus bestaat uit meerdere bijeenkomsten, de kosten zijn 62,50 euro per bijeenkomst

| cursus | kosten |
| :--- | :--- |
| L: Netwerken (4 bijeenkomsten)	| 	250 euro |
| M: Physical Computing (3 bijeenkomsten)	| 187,50 euro |
| P: User experience (2 bijeenkomsten)	|	125 euro |
| R: Computational science (4 bijeenkomsten) |	250 euro |

## Locatie

Boswell-Bèta ([James Boswell Instituut](http://www.boswell-beta.nl){:target="_blank"}),
Daltonlaan 400,  Utrecht. <br>
Dit is de nieuwe locatie van het Boswell-Bèta, op de campus van de Universiteit Utrecht. Deze locatie is goed bereikbaar met het OV (er gaan bussen vanaf Utrecht CS) en met de auto.

## Vervolg

In het voorjaar 2020 komen 4 of 5 andere keuzethema’s aan bod, we zullen u hier na de zomer over informeren.
